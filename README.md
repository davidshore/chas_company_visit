# Gruppuppgift: Företagsbesök
### Frontend och Mobil utveckling i Techbranschen

Syftet med denna uppgift är att ni ska förstå vad det innebär att jobba med Frontend och Mobil utveckling i praktiken. Detta inkluderar insikter kring relevanta yrkesroller, ansvarsområden samt förekommande arbetsuppgifter och projekttyper. Dessa insikter ska ni skaffa er genom ett företagsbesök.

Varje grupp kommer själva ansvara för att hitta och boka in ett besök hos ett företag där ni får möjlighet att ställa frågor till anställda som arbetar med Frontend/Mobil-utveckling. Utöver exempelfrågorna ska ni i er grupp baserat på det ni lärde er i introduktionsföreläsningen och er kollektiva nyfikenhet formulera minst 5 extra frågor som ska ställas under företagsbesöket.


## Exempelfrågor
- Vilka yrkesroller anställer ni som jobbar med Frontend/Mobil-utvecking?
- Vad är deras ansvarsområden?
- Vad är deras typiska arbetsuppgifter?
- Vilka yrkesroller samarbetar med en Frontend/Mobil-utvecklare hos er?
- Är ni uppdelade i team? Hur är de i så fall uppbyggda?
- Hur ser samarbetet ut?
- I vilka typ av projekt använder ni er av Frontend/Mobil-utveckling?
- På vilket sätt använder ni er av Frontend/Mobil-utveckling? Hur ser er arbetsprocess ut?
- Skiljer det sig mellan olika projekt? I så fall hur och varför?
- På vilket sätt bidrar Frontend/Mobil-utveckling till projekten ni arbetar med?
- Vilka egenskaper och kompetenser värderar ni högt när ni anställer en Frontend/Mobil-utvecklare (eller liknande roll)?

Tips: “Varför?” är alltid en bra följdfråga!

## Presentation

På torsdag 10 september mellan 13.00 - 15.00 ska ni presentera ert arbete. Detta innebär följande:
- Berätta om det företag ni besökte och vilka ni pratade med
- Gå igenom era frågor samt de svar ni fick
- Reflektera över vad ni har lärt er av ert besök överlag
  
Samtliga gruppmedlemmar förväntas självklart att delta i presentationen. Ni bör även såklart vara lyhörda under andras presentationer och uppmuntras till att ställa frågor efter varje presentation om det är något ni är nyfikna på!
Den individuella uppgiften ska lämnas in senast 23:59 söndag 15 september.


